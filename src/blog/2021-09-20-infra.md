---
title: Infra  sötétsugárzók fűtési tejesítmény hatásfok növelésének korlátai.
author: Sólymos László
date: 2021-09-20
tags: ["post"]
image: /imgs/infrab.jpg
imageAlt: 
description: Az infra sötétsugárzók fűtési teljesítmény hatásfokának növelését behatárolja a gép konstrukciója.
---
Az infra sötétsugárzók fűtési teljesítmény hatásfokának növelését behatárolja a gép konstrukciója.
(ld. OHA típ. hőszalagok előnyei a hagyományos infra sötétsugárzókhoz képest.)

A Systema cég fejlesztő mérnökei az üzemelő infra sötétsugárzók nagy száma miatt néhány hatásfokot növelő megoldást dolgoztak ki.

Perdület elemet alkalmaznak az ikercsöves infra sötétsugárzók visszatérő ágában.
A perdület elem segítségével növelhető a hőátadás a fűtőcsőben. A perdület elem nem okoz
jelentős ellenállás növekedést.

Égéstermék recirkulációval tovább  növelhető a fűtési teljesítmény hatásfoka.
A távozó égéstermék egy részét recirkulációs csövön keresztül visszavezetik az infra 
sötétsugárzó elejére.

Élettartam növeléséhez a gázégő utáni első 3 m-en a szénacél helyett rozsdamentes hőálló
fűtőcsövet alkalmaznak. A Systema cég a régi berendezésekhez hőálló javító cső szettet biztosít. A cső szett 3 fm. hőálló fűtőcsőből, égő- és csőcsatlakozóból áll.

A kisebb csarnokok, műhelyek fűtéséhez fejlesztés alatt áll a hagyományos infra sötétsugárzók kiváltására egy „kis” OHA típ. hőszalag az OHA típ. hőszalagok összes előnyével.
A fűtési teljesítmény tartomány: 54-100 kW. Az új „kis” OHA típ. hőszalag a 2021 évi fűtési szezonban már rendelhető.
